<p class="text" style="color: #4682B4;">
	Colocvial, un fractal este "o figură geometrică fragmentată sau frântă care poate fi divizată în părţi, astfel încât fiecare dintre acestea să fie (cel puţin aproximativ) o copie miniaturală a întregului", aceasta proprietate fiind numită şi autosimilaritate. Termenul a fost introdus de Benoît Mandelbrot în 1975 şi este derivat din latinescul fractus, însemnând "spart".
</p>
<p class="text" style="color: #4682B4;">
	Deoarece par identici la orice nivel de magnificare, fractalii sunt de obicei consideraţi ca fiind infinit complecşi (în termeni informali). Printre obiectele naturale care aproximează fractalii până la un anumit nivel se numără norii, lanţurile montane, arcele de fulger, liniile de coastă şi fulgii de zăpadă. Totuşi, nu toate obiectele autosimilare sunt fractali—de exemplu, linia reală (o linie dreaptă Euclidiană) este autosimilară, dar nu îndeplineşte celelalte caracteristici.
</p>
<p class="text" style="color: #4682B4;">
	Dintre fractalii obţinuţi având ca punct de plecare triunghiul cei mai cunoscuţi sunt ”fulgul lui Koch” şi ”triunghiul lui Sierpinski”.
</p>
<p class="text" style="color: #4682B4;">
	<span style="color: #444; font-weight: bold;">”Fulgul lui Koch”</span> a fost descoperit şi explicat de către matematicianului suedez Niels Fabian Helge von Koch care în 1904 descrie pentru prima dată modelul prin care este determinată linia ce creează acest fractal, numită şi ”Linia lui Koch”. Astfel ia naştere unul dintre primii fractali descoperiţi vreodata.
</p>
<ol class="text" style="color: #4682B4; list-style-type: decimal; width: 650px; float: left;">
	Pentru construcţia fulgului lui Koch se incepe cu un triunghi echilteral, iar apoi fiecare segment este modificat recursiv dupa cum urmeaza:
	<li>Segmentul este împărţit în 3 părţi egale.</li>
	<li>Se desenează un triunghi ehilateral pornind de la partea din mijloc (de la pasul 1) şi cu vârful orientat în exterior.</li>
	<li>Se îndepărtează segmentul ce a reprezentat baza triunghiului echilateral (construit la pasul 2).</li>
</ol>
<div style="float: left;">
	<img src="images/koch.gif" title="" alt="" style="height: 210px;"></img>
</div>
<p class="text" style="color: #4682B4;">
	Repentând aceşti paşi la infinit se creează ”fulgul lui Koch”. Curba descrisă de Koch era reprezentată doar de una dintre cele 3 laturi, cu alte cuvinte este nevoie de 3 curbe ale lui Koch pentru a crea fulgul lui Koch.
</p>
<p class="text" style="color: #4682B4;">
	<span style="color: #444; font-weight: bold;">”Triunghiul lui Sierpiski”</span> îi poartă numele descoperitorului său: matematicianul polonez Wacław Franciszek Sierpiński care l-a descris şi explicat pentru prima dată în anul 1915.
</p>
<ol class="text" style="color: #4682B4; list-style-type: decimal; width: 650px; float: left;">
	În cazul acestui fractal, pentru construcţia sa, triunghiul de pornire nu trebuie să fie neapărat echilateral. Paşii determinării triunghiului lui Sierpinski sunt următorii:
	<li>Se incepe cu un triughi în plan (în aplicaţie am folosit unul echilateral pentru aspect).</li>
	<li>Se delimitează în interiorul triunghiului un alt triunghi având ca vârfuri mijloacele laturilor care se inlătură ulterior.</li>
	<li>Se aplică pasul al doilea pentru cele 3 triunghiuri ramase dupa îndepartarea celui din mijloc.</li>
</ol>
<div style="float: left;">
	<img src="images/sierpinski.gif" title="" alt="" style="height: 220px;"></img>
</div>
<p class="text" style="color: #4682B4;">
	Prin repetare ultimilor doi pași la infinit se ajungle la crearea triunghiului lui Sierpinski.
</p>